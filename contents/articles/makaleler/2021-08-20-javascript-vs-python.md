{
"title": "Javascript vs Python",
"description": "Yılların yazılım geyiği olan JS vs Python davasına farklı bir açıdan bakalım. ",
"image": "contents/media/js-vs-python.jpg"
}
Javascript (1995) ve Python(1991) uzun yıllardır programlama dünyasının göbeğinde bulunan, çokça kaynağa, geliştiriciye sahip olan ve hala popülerliğini koruyabilmiş iki dil... Bu dillerin geliştiricileri arasında nedendir bilinmez, yine hemen hemen aynı uzunlukta süregelen bir karşılaştırma gerginliğini hala twitter, reddit gibi platformlar üzerinde görebilirsiniz. Bu tarz sosyal medya ağları, yazılımcıları kendi doğası içinde incelemek için harikulade yerler.

![Programcılar kendi doğasında](/contents/media/observe-engineers.jpg)

## Seçilmiş Dil ve Ölümcül Yadigarlar

Hangi dilin daha dominant ve üstün olduğuna karar vermeden önce, bazı hayatın gerçekleri ile yüzleşelim. Bir projeyi hayata geçirirken, kullanılacak ortamı belirleyen tek geçerli faktör vardır; bütçe. O projenin tümü ya da parçaları, platformun şahsına münasır özellikleri ile ne kadar sürede hayata geçirilebilir, önemli olan budur. Yazılımcı JS fanı diye, Pythonda hal-i hazır kütüphane ile bir kaç saatte yapılabilecek bir windows servisini, JS ile 1 haftada yapan stüdyo hiç görmedim. Aynı şekilde, bir internet webappı JS de bir kaç saatte hazırlamak yerine, pythonda günler harcayan bir tane de görmedim.

Her platformun avantaj ve dezavantajları var. İki dil de halen gelişmekte ve bu dezavantajları bir şekilde kapatmaya çalışmakta. Yine de geniş kapsamlı bir projede çalışırken, bütçeyi minimumda tutmak adına iki dil arasında tercih yapılıyor. Projenin farklı alanlarında, ikisi de kullanılabiliyor. Bir örnek vermem gerekirse, birmobil.com üzerinden yayınladığım e-ticaret projesini inceleyebiliriz.

| Ortam   |        Dil         |
| ------- | :----------------: |
| Mobil   | Swift / Kolin / JS |
| Web     |  PHP / JS / Html   |
| Backend |    PHP / Python    |

Belki tek bir dil olarak, JS ile tüm bunların hepsini yapabilirdim ama dediğim gibi hosting ve zaman olarak bütçeyi şişireceği için uygun görmedim.

## Yol haritası

Duruma bu perspektiften baktığımızda, neden ikisinden birinin fanı olma durumunda kalındığını hiç anlamıyorum.
Gerçekçi bir yaklaşımla, js ya da python dillerinden bir tanesine hakim bir yazılımcının, bir diğerini öğrenmesi maksimum bir kaç gün sürer. Bu nedenle, boş zamanlarında iki dil hakkında da bilgi sahibi olmak sana hiç bir şey kaybettirmez.

Fanatizm her alanda bir insan kusurudur. Yazılım dilleri sürekli gelişen, yeni sorunlara yeni cevaplar üreten canlı organizmalar gibidir. Bugün react, next, node gibi ortamları bilmeyen bir python geliştiricisi çok şey kaçırıyordur. Aynı şekilde, windows ya da mac/linux servis kısa yoluna bir eklenti yazarak, tek tuşla bütün resim, video düzenleme işlerini otomasyona çevirmeyen bir geliştirici de kendini sorgulayabilir.

## Sonuc

İki dilden birini, sadece yazılıma yeni başlayan birisi için öncelikli öğrenilmesi gereken dil olarak seçebilirim. JavaScript mobilden, desktopa, webden, backende kadar bir çok alanda kullanılabildiği ve 2021 yılı itibari ile daha çok uygulama alanı olması sebebi ile Pythona nazaran öncelikli. Daha çok iş almak ve maddi avantaj sağlamak adına JS 'ye öncelik verilmesi çok mantıklı.
